잡지명	개벽 제40호
발행일	1923년 10월 01일
기사제목	柬章炳麟(癸丑季冬 再入中國時)
필자	穀明
기사형태	문예기타

柬章炳麟(癸丑季冬 再入中國時)
						穀明
天천천천天天禍箕域. 俾不得有邦. 于玆己四載. 厥遺民子弟. 不克寧居. 星散雹飛. 以四出者. 非徒然爾也. 豺狼不可如同羣. 慘慘然若不可以終日. 則其情不難知也. 某雖欲忍心呑氣. 勉自求別乎星散雹飛之列. 得乎. 顧世界廣矣. 亦何愛於異族殊種. 此則某之所以不之英不之德. 不之法之美. 不之有北之俄. 不之南洋之羣島. 而必于此中州民邦. 顧爲無籍氓. 且以得沒于地者也. 然. 某之來此也. 非苟焉巳也. 居之. 欲其通邑大都. 廣見聞也. 洊之. 欲其賢豪長者. 恢氣量也. 覽之. 欲其盡鉅麗. 發之. 欲其宏而肆. 不者. 恐所抱竟湮滅而不著也. 然而專爲一軀計. 或不至是也. 竊自欲有所微效於斯人之羣. 則過恭亦非禮矣. 夫以浩刦餘生. 旣來玆土. 隨分作息. 薄飮微啄. 以僅繫脉息. 固其所也. 固其宜也. 今所望若是其甚奢者. 何也. 誠以不如是. 不足以抉積憒而挹新光也. 且曰. 竭誠中國之道. 亦無以外是云爾. 某素耳先生大名. 恒切向*. 乃於日者. 幸得覿面之榮. 而因其時座間適稠. 匆匆然未得以有所洩矣. 玆庸以書替伸焉. 其幸先生. 諒其情. 察其懷. 厚恕其狂妄. 而有以先後之也.＜98＞