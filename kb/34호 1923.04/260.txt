잡지명	개벽 제34호
발행일	1923년 04월 01일
기사제목	讀嶺誌
필자	凰山
기사형태	시

讀嶺誌
						凰山
自引
嶺嶺表. 山水樓觀之勝. 冠絶東南. 擬將拂身孤往. 賞其萬一. 何奈*果太重. 病故相尋. 至今不能然. 若夫芳草交花. 秋樹拂葉. 悠悠一念. 未嘗不苦余之魂. 今見此誌. 山水如畵. 樓觀如眞. 儘傳聞之不爽. 久之. 不覺與高士閑人. 提携於其間. 緣境寫懹. 亦不能己.

蔚山 大和樓
大和江頭大和樓, 朱欄畵閣鏡中流. 芳草不知人己沒. 春來依舊滿汀洲.

梁山通度寺
鷲西山上三千佛, 通度東方萬丈塵. 剝落金容還自苦, 入空半是落空人.

晉州義巖 (在監時晉州人告余以己未事要贈一言故)

江水潾潾江月凉, 孤巖鳴咽沒殘粧. 千年今日諸娘淚, 花沒當時不盡香.

固城觀海樓
斷崖平浦間間沙. 翠橘叢篁處處家. 紅照未沉新月上, 滄溟萬里盡成花.

昌原合浦營
鐵壁金湯合浦營. 兩家大計並東征. 誰知千古興亡事, 不在山河在用兵. (高麗時麗與元結兵干此)

金海燕子樓
山自重重水自流. 仙靈王氣漠然收. 年年最是傷心處, 燕子來時燕子樓.

密陽嶺南樓
遠山平野長江頭, 叢竹芳蘭十里洲. 最是宜風宜月地, 金鰲擎出一高樓.

陜川海印寺
月殿星宮冠海東, 百回造劫百回空. 誰知八萬大經板, 寥落蛛絲鳥糞中.

統營
東西戌鼓寂無聲, 悔恨當年早解兵. 若蹲若飛多少島, 至今猶子護孤城.

東萊郡瓜亭
海雲臺雲萬古, 鷄鳴山月千秋. 鐵笛玉簫共寂寞, 鳥鵲啾啾. 蒼山沒金鰲昔. 紅日浮沉對馬頭. 秦皇漢武空相待. 天涯点点歸舟. 今安在. 浪花淘盡水東流. 東流流不盡. 鄭瓜亭依舊有不.＜68＞