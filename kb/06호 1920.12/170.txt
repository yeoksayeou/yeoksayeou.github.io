잡지명	개벽 제6호
발행일	1920년 12월 01일
기사제목	感吟 六絶, 漢詩
필자	芝江遺稿
기사형태	시

感吟 六絶, 漢詩
						芝江遺稿
一
中晝兒喧古市, 高風鶴立蒼苔. 翁也常啖白素, 家僮莫沽酸醎.

二
遠想朝窺閬寂, 空身晝執莊嚴. 翁在梅前日月, 悠悠退退謙謙.

三
空身雖有千億, 眞德元無二三. 回首欲登古境, 白鷗靑草江南.

四
志士多生白髮, 高人不死黃金. 我友今居北郭, 早將蘭管爲衿.

五
淨意秋旻過鶴, 和音春晝鳴鳩. 君有平生自衛, 孟嘗家裏何求.

六
花行鳥行人老, 一星二星萬燈. 江光若洗烟淨, 黃屋徐過白登.

七
僮說魚登海市, 兒傳鹿宿山扃. 中夜深深見月, 金丹計在康寧.

八
上春空逐玄乙, 中歲多慚白丁. 月明江上聞笛, 我友應朝帝庭.

九
衆塵如遇千甲, 小手難擒一丁. 細路通山晩入, 兒童解說黃庭.＜76＞