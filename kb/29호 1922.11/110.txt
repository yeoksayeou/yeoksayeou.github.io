잡지명	개벽 제29호
발행일	1922년 11월 01일
기사제목	漢詩, 追和車靑吾秋日往牛耳洞拜 孫義庵先生墓詩
필자	閔泳純
기사형태	시

漢詩, 追和車靑吾秋日往牛耳洞拜 孫義庵先生墓詩
						閔泳純
四山蒼翠赴高墳, 左挹道峰右白雲. 曲曲溪流如有訢, 行人到此注心聞.
鳳凰閣裏秋風起, 人事無常恨奈何. 多十當年修煉地, 無心樵牧放歌過.
人情月變冷如秋, 飜覆世波急轉流. 竟使先生懷恨去, 齊人未放奔燕牛.
水不能沉火不灰, 聖靈長爲衆生哀. 雨風過盡春和日, 一日一花日日開.
道義堂堂日月明, 風雲大手不能名. 生前已了人間債, 好臥靑山遠市城.＜48＞