잡지명	개벽 제29호
발행일	1922년 11월 01일
기사제목	漢詩, 秋日往牛耳洞拜 孫義庵先生墓
필자	車相瓚
기사형태	시

漢詩, 秋日往牛耳洞拜 孫義庵先生墓
						車相瓚
秋艸荒凉七尺墳, 人間萬事亦浮雲. 西風落日牛山路, 杜宇聲聲不忍聞.
杜鵑亭上夕陽多, 一去先生恨奈何. 古匣神弓秋不射, 山禽野鹿自相過.
望月峰前樹欲秋, 鳳凰閣下水空流, 村農不識先生恨, 落日艸原來牧牛.
漆燈暗暗冷成灰, 風雨空山石獸哀. 洞裏櫻花三百樹, 從今歲歲爲誰開.
先生大義似孔明, 走卒街童盡識名. 壯魄千年當不死, 也應含笑在佳城.＜48＞