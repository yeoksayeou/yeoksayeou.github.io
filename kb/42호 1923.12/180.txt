잡지명	개벽 제42호
발행일	1923년 12월 01일
기사제목	陟州東海神廟(一名 退潮碑)
기사형태	잡저

陟州東海神廟(一名 退潮碑)
此碑本立於三陟萬雲島中間爲風浪激折沿海眉叟許先生爲三陟府使時聞而改書後四十八年己丑府使洪萬紀求得於門生韓塾處大字用舊本小字用新本刻石移竪於鎭營城內竹串島其文如左
瀛海漭瀁, 百川朝宗, 其大無窮, 東北沙海, 無潮無汐, 號爲大澤, 積水稽天, 浡潏汪濊, 海動有*, 明明暘谷, 大陽之門, 羲伯司賓, 析木之次, 牝牛之宮, 日本無東, 鮫人之珍, 涵海百産, 汗汗漫漫, 奇物譎詭, 宛宛之祥, 興德而章, 蚌之胎珠, 與月盛衰, 旁氣昇霏, 天吳九首, 怪夔一股, 颷回且雨, 出日朝暾,＜100＞轇軋炫煌, 紫赤蒼蒼, 三五月盈, 水鏡圓盈, 列宿韜光, 扶桑沙華, 黑齒麻羅, 撮䯻莆家, 蜒蠻之蠔, 瓜哇之猴, 佛齊之牛, 海外雜種, 絶黨殊俗, 同宥感育, 古聖遠德, 百蠻重譯, 無遠不服, 皇哉熙哉, 大治廣博, 遺風邈哉
附 平水土贊碑文
衡山碑大禹手篆七十七字中眉叟先生撰四十八字刻于木板而藏于三陟府光武八年九月康洪大及郡守鄭雲哲奉勅爰爲大韓平水土贊碑刻竪于竹串島西
久旅忘家, 翼輔承帝, 勞心營知, 衰事興制, 泰華之定, 池瀆其平, 處水奔麓, 魚獸發形, 而罔弗亨, 仲鬱䟽塞, 明門與庭, 永食萬國＜101＞
＜100-101＞