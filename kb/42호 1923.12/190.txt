잡지명	개벽 제42호
발행일	1923년 12월 01일
기사제목	關東雜詠
필자	靑吾
기사형태	문예기타

關東雜詠
						靑吾
莊陵

莊陵在寧越郡寧越面陵洞里卽端宗大王陵也, 世祖二年丁丑十月二十四日, 端宗陞遐, 時年十七歲至今陵樹皆西指, 子規詞乃端宗御製, 語極悲哀
古陵松栢尙含悲, 盡向長安綠滿枝, 野老猶知丁丑事至今泣唱子規飼

蘂城

蘂城, 在江陵邑東端, 其周圍三千四百八十四尺, 今皆頹廢, 猶存基址 三國史云新羅南解王十六年, 北溟人, 耕田得穢王印, 獻王,
南川大水接滄洋, 蘂國城殘草樹荒, 回首可憐耕作地, 只今不見古銅草

大滄

大滄在江陵邑東俗傳滄海力士降生之地
行人指點大滄村, 欲弔西風力士魂, 椎鐵無聲天地老, 微茫往事向誰論

寒松亭

寒松亭在江陵邑東十里許, 東臨大海滄松鬱然, 亭畔, 有榮泉石, *石臼, 卽新羅仙人述郞所遊處, 樂府, 有寒松亭曲, 世傳此曲書於琴底, 漂於江南, 江南人. 未解其詞, 高麗光宗朝國人張晋山, 奉使江南, 江南人問之, 晋山, 作詩解之曰月白寒松夜, 波殘鏡浦秋, 哀鳴來又去有信一沙*云云, 亭今廢
月白寒松鏡浦秋, 依然有信一沙鷗, 昔年歌曲今安在, 不見張先使我愁

烏竹軒

在邑江陵北十里丁東面竹軒里,(舊名北坪)卽己卯名進賢士申命和(栗谷外祖)舊基栗谷李先生誕生之地也, 庭前, 有烏竹, 仍名烏竹軒, 先生誕生之時, 母師妊堂申氏夢黑龍而生故名基室曰夢龍室, 至今爲權氏所有而(權氏申命和婿權處均後裔)權氏家室至今保存栗谷先生(手書, 擊蒙要訣草本, 愛用硯石(硯石後面有正廟*御製御筆其文曰涵*池象孔石, 普厥施龍歸洞, 雲滋墨文在茲)＜100＞
丁東山水擅關東, 鍾出申公與李公, 今日龍歸人己遠, 滿庭烏竹自生風

龍池

龍池亦在邑東俗傳龍馬出子此池江陵金氏祖先某常乘龍馬日往復松都後金氏死龍馬亦*空而去世人仍名龍池金氏子孫立紀念碑
神馬朝天去不回, 龍池秋草漫成堆, 可憐一片殘碑石, 剝落西風半碧苔

養魚池

平昌古記, 云新羅眞平王時, 有無月郞者, 爲江陵仕臣, 其時有蓮花女, 見而兩心相合, 郎政滿還京, 謂其女曰若有宿緣, 當作夫婦, 女家在大川南, 宅北, 有深淵, 女常以飯, 食其魚, 其中有神魚一雙, 女之父母欲定婚嫁, 女與神魚語曰願傳信書於無月郞, 魚如有應聲, 三日不見, 潛通東海, 到新羅無月之捕魚所, 郞捕神魚, 魚吐信書, 郞卽作書與魚, 遂迎其女作爲夫婦云, 今南大川下有蓮花峰卽其舊池云(按此說與輿地勝覽所載少異而此記 明宗七年江陵府使李居仁所著則亦非無根之言也)
蓮花峯下水盈塘, 一隊遊魚吹細浪, 時有佳人來浣錦, 恰如當日寄書娘

三日浦

三川浦, 在高城邑北十里許, 關東八景之一, 周圍約十里, 水色澄淸, 完如明鏡, 奇巖峭壁前後相暎, 水禽, 海鳥上下交飛, 外有三十六峰之奇景內有四仙之名亭(亭今廢)卽新羅仙永郞, 述卽, 安期, 南石之徒遍遊關東至此三日忘返故仍名者也, 亭南山小石上有短碣, 剝落沒字, 俗稱彌勒埋香碑, 其西石厓, 以丹書, 刻述郞徒南石行六字世傳四仙所題, 又有楊蓬萊題書石, 四仙亭南有喚仙岩, 迎客巖皆奇絶處也,
浦上羣峯靑六六, 沙邊歸烏白雙雙, 移舟迎客巖前去, 題得新詩筆似杠

洪川豊巖

豊巖在洪川都瑞石面, 甲午亂時天道敎人百餘人爲春川官軍虐殺今有數十餘大塚
慘憺豐巖里, 荒墳數十餘, 悲風吹野樹殺氣滿邱墟, 大道今云昌, 芳名亦不虛我來堪痛哭, 涕淚洒衿裾

鐵原

鐵州秋日暮, 遠客動新愁, 古國山河在, 荒城草樹幽, 誰知歌舞地, 便作兎狐邱往跡無人問, 山空山自流＜101＞
＜100-101＞