잡지명	개벽 제4호
발행일	1920년 09월 25일
기사제목	漢詩
필자	朴吉緖
기사형태	시

漢詩
                        朴吉緖
上海
廣東砲響動江南
敵勢崩騰戰未酣
逐許外商通上海
金陵一約不勝慙
南京
金陵三月客東來
催馬斜陽上北臺
江水悠悠山勢遠
雄城昔日帝都開
其二
獅子山前雲寂寂
鳳凰臺下草依依
六朝官闕餘春夢
落日空城百鳥歸
明宮古址
五龍橋外五門通
指點當年建帝宮
滿地菜花成老圃
血碑無語立春風
登鷄鳴山
南朝多寺已成塵
唯有鷄鳴古蹟眞
歷代金陵風雨變
老僧白髮幾經春
洞庭湖
蜀山春水洞庭生
天色湖光玉鏡淸
試看船頭今夜月
巴陵美酒最多情＜96＞