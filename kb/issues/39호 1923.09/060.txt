잡지명	개벽 제39호
발행일	1923년 09월 01일
기사제목	或問(壬子季冬)
필자	穀明 卞榮晩
기사형태	잡저

或問
						穀明 卞榮晩
或或혹問於先生曰 人之死 可有不死者存耶 將泯然己耶 願聞是誨 先生喟然曰 是昔聖人之所憚言 而幷世哲學家之所捲舌 難哉問也 然吾苐試論之 夫有不隨死而死者 則其爲不依生而生者亦審矣 不依生而生 其朕莫詰 不隨死而死 其往難窮 玆可謂超卓自存 恒明長續 而無闇蔽隔絶者矣 然則不知
吾與子未生斯世以前 吾與子之所謂不依生而生者 果安所居矣 空之漠歟 海之不測歟 將木石之隙至密歟 抑駕雲霓挾風霆 以傲遊列星世界矣耶 子可以追憶之恍惚乎 子必不能也 而吾亦不能也 則所謂超卓自存 恒明長續 而無闇蔽隔絶者 一朝昏貿至此何也 其可怪也哉 豈昭昭者 附質 質貿亂之 靈靈者隣氣 氣昏汨之 以致其若或闇蔽 若或隔絶然者耶 撓醉夫而叩名居 不難隨口而有發 吾不意斯生之醉 一至此酩酊也 遊夢境而逢友生 盖亦歡然而道故 吾不意玆世之夢 一至此黑甛也 若此 尙得曰可有不隨死而死者 存之云耶 其不然也決矣 子猶不釋然也 吾且喩諸光 光其非嚮所稱昭且靈固也 其不質而下者則編耳 昭且靈 無可滅 光亦無可滅 奈之何今光 起且滅至無常也 太陽之光 火山之光 其光大而不切於譬 子盍於蟲之至小者螢乎取察焉 螢宵出有光 誠神且奇者矣 然問其所自來也 腐草之後歟 敗糞之裔耶 善諛者靡得以諱其陋焉 以光之貴 托彼之陋 不倫盖孰甚焉 雖然 坐是之嫌 光可先螢而己存者乎 後螢而獨耿者乎 螢生維萬 光亦萬生 螢亡維萬 光亦萬亡焉耳矣 且有說焉螢之出宵而上下也 豈盡風掣之使然 亦悄乎伊螢之雅懷也 則螢者之內 亦將有微昭而微靈者一物矣 玆微之一物 將若何地也 尙亦淑愼其小明 勿墜其寶命一朝脫焉物表 以昇彼渺渺地帝鄕者耶 螢也能此 其爲蟾蛇魚鱉尤無論 若吼埜之獅 負嵎之虎 其英彩視人百倍 更勿問可也 然而人無有如是言者 則人之偏僻 寧可論耶 子退矣 士貫擧 一而三反 或灑然革容起立而拜且言曰 稀世先生 人雖物之至貴哉惟是七尺之軀 比則如鼓之於聲也 比則如花之於香也 比則如餠之於味也 鼓吹不敲 聲亡無跡 無花無餠 何以香味 噫 弟子久瞽 今以喩矣＜37＞