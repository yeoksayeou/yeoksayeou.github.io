잡지명	개벽 제27호
발행일	1922년 09월 01일
기사제목	漢詩
필자	擔翁遺稿
기사형태	시

漢詩
						擔翁遺稿
虱
賤物蠢然自飽溫, 褌中深據勢盤根.
搜來卵殼繁遺種, 爬得肌斑爛着痕.
好作主人襤褸客, 散亡親族瀚衣村.
隣分黑白居無雜, 相吊平生畏浴盆

蝎
指端惡臭死遺名, 泥壁斑斑竹畵成.
十百長驅如蟻附, 一群飽囓限鷄鳴.
巧占枕隙藏身密, 大索灯光走脚輕.
醜類困人誅不勝, 被圍夜夜坐愁城.

蠅
呱飛穢類自揚揚, 亂集圖書遍枕床.
殘縷營生忙翅脚  熱羹投死快心膓.
善遺汚尿常磨玷, 偏惱閒眠欲拔鋩
得志一朝渠莫恃, 第看茅屋下淸霜.

蚊
細蜉毒蠆等身分, 穿人重幃索食勤.
亂囓紅櫻期落日 露筋靑草吊孤墳.
衆聲一倡如掀嶽, 小翅群屯足蔽雲.
燻火無功搖扇倦, 燈昏寂寂繞床聞.＜44＞