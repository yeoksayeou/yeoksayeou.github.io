잡지명	개벽 제17호
발행일	1921년 11월 01일
기사제목	箴(一)
필자	高麗 李奎報
기사형태	문예기타

箴
						高麗 李奎報
面箴
有愧于心. 汝必先恥. 色頳若朱. 泚滴如水. 對人莫擡. 斜回低避. 以心之爲 迺移於爾. 凡百君子. 行義且議. 能肆于中. 毋使汝愧.

腰箴
常直不弓 被人怒嗔. 能曲如聲. 遠辱於身. 惟人禍福. 係爾屈伸.

思箴
我卒作事. 悔不思之. 思而後行. 寧有禍隨. 我卒吐言. 悔不復思. 思而後吐. 寧有辱追. 思之勿遽. 遽則多違. 思之勿深. 深則多疑. 商酌折衷. 三思最宜.

虱箴
虱從何生. 點莫如爾. 入必深縫. 目所未到. 多匿褌底. 手所未至. 自謂得計. 噆人不止. 人不堪毒. 必莫忍置. 捫之搜之. 投畀火熾. 熾火不受. 投畀饞蟻. 饞蟻不受. 爪甲亦到. 虱兮虱兮. 毋促乃死.＜76＞
＜76＞