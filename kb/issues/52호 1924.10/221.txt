잡지명	개벽 제52호
발행일	1924년 10월 01일
기사제목	西京雜絶
필자	靑吾
기사형태	잡저

西京雜絶
						靑吾
嬋娟洞
嬋娟洞在平壤府北蛾眉山下即自古妓生埋紅之地也
嬋娟洞草綠萋萋, 敗粉殘香泣露凄. 最是無情原上土, 年年埋玉自高低.
觀妓
浿上佳娥花揷頭, 多情多恨又多差. 無端更唱愁心曲.不是愁人也動愁.
月夜泛舟遊於大同橋下
大同江上大同橋, 橋外垂楊綠萬條. 十里笙歌無限夜, 搖搖㧓棹壓殘潮.
第一舘
第一舘在平壤府水玉里當豪朴經錫君所築常設活動寫眞舘也
第一舘前燭似銀, 亂笙急管閙三隣. 西京年少多輕薄, 不看古書看寫眞.
乙密臺
乙密仙人去不回, 白雲千載一空臺. 至今惟有城東月, 依舊淸光照客盃.