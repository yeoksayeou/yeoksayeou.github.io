잡지명	개벽 제41호
발행일	1923년 11월 01일
기사제목	鬱陵島行
필자	堤川 丁生
기사형태	시

鬱陵島行
						堤川 丁生
東行千里又登船, 大海茫茫去路前
何似乘槎銀浦客, 自疑逐水武陵仙
暗中白浪如危地, 忽上紅輪更曙天
汽笛數聲來泊島, 人家隱映樹雲邊
(於舟中)
曾聞此島東海濱, 地秘天藏隔世塵
徐市來時知有藥, 田橫往事問無人
白鶴夜眠玄圃洞, 紫霞春熟碧桃隣
箇中居住千餘戶, 厚俗淳風自善仁
(於島中客舍)
群峯羅立自名村, 環四如屛鎖洞門
曲逕穿林懸石壁, 長桶橫野引泉源
渾忘塵累湖中遠, 始覺仙區海上存
幸借雲牕經夜枕, 主人雅操世情論.
(於羅里洞書堂)＜66＞