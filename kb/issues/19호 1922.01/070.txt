잡지명	개벽 제19호
발행일	1922년 01월 10일
기사제목	愛惡箴
필자	李達衷
기사형태	잡저

愛惡箴
						李達衷
有非子造無是翁曰 日有群議人物者 人有人翁者 人有不人翁者 翁何或人於人 或不人於人乎 翁聞而解之曰 人人吾吾不喜 人不人吾吾不懼 不如其人人吾而其不人不人吾吾且未知人吾之人何人也 不人吾之人何人也 人而人吾則可喜也 不人而不人吾則 亦可喜也 人而不人吾則可懼也 不人而人吾則亦可懼也 喜與求 當審其人吾不人吾之人之人不人如何耳 故曰 唯仁人 爲能愛人 能惡人 其人吾之人 仁人乎 不人吾之人 仁人乎 有非子笑而退 無是翁 因作箴而自警 箴曰 子都之姣 疇爲不美 易牙所調 疇不爲旨 好惡紛然 盍求諸己 ＜40＞