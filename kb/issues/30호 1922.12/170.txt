잡지명	개벽 제30호
발행일	1922년 12월 01일
기사제목	漢詩
필자	澹翁遺稿
기사형태	시

漢詩
						澹翁遺稿
澹翁 李冕榮선생은 高宗朝 당시에 著名한 文宰로 일즉 영예를 辭하고 加平鄕里에 歸하야 農을 勸하고 學을 勉함으로써 晩年의 業을 삼은지라 一鄕人士가 직접간접으로 그의 恩功을 被치 아니한 者- 殆無하엿는데 記者도 역시 不層의 敎를 受하야 先生의 言을 聞하는대로 心에 銘하고 선생의 詩를 見하는대로 簡에 記하야 선생을 慕仰하던 誠意가 人에 不下하엿더니 今秋 鄕行에 선생 故宅의 門前冷落함을 見고 舊日의 感이 업지 못하야 선생의 시중 叙情咏物 數篇을 소개하는 동시에 기자의 소감을 附하노라.

蒲席
軟綠蒲莖錯稻稭, 織成七尺木床偕. 稍長優可叙痿脚, 不冷便宜置老骸. 猪牧牛醫相讓坐, 蝎宮蚤室好安排. 紅毹繡毾名徒識, 分外山家豈可懷.

木枕
角燦太奢土魂貧, 支蓬頭合斲松身. 箇中秘寶難傳世, 以上羲皇有臥人. 白髮靑山閒漢物, 黑甛黃嬭好鄕隣. 相湏荻簟相隨至, 安我長時與爾親.

七十生朝感吟
羸然病骨鬢如絲, 七十生朝不自期. 有藥難回强健力, 匠材虛負聖明時. 窮途白髮妻相守, 舊物靑氈子已知. 留福遺孫翁事足, 但含葱麥晝眼遲.

其二
讌喜中堂野蔌存, 堪憐白髮照淸樽. 一瓢之巷心常慕, 始杖於鄕齒則尊. 高臥雲林長護病, 漲生春草共沾恩. 紛然賀客還多擾, 殘醉空煩穡事村.

獨澹翁詩
閔泳純

盥薇擎讀先生詩, 舊感悠然喜又悲. 吟罷風淸月白夜, 題來花笑鳥啼時, 叙情無隱眞情是, 咏物善形實物其. 故宅荒凉人不到, 數株衰柳掩門垂＜96＞