잡지명	개벽 제43호
발행일	1924년 01월 01일
기사제목	豆滿江岸의 定界碑文
기사형태	문예기타

豆滿江岸의 定界碑文
圖門江出白山東南流所以限南北也至慶源府訓戎城東乃過峽口汎濫爲患決我西界, 爲洲方十數里, 土人號爲珥島康熙甲寅府使李秞防枝流定水道立三石標于洲之上中下頃年自吉林說官琿城招民墾荒琿人覘此地之可耕告其官請墾之乃稱以片爾通謂我民之耕種爲佔墾將胥來領地我民力拒之猶公案未立歲癸未余經畧西北行部至慶源議勘通商事彭正郞光譽自吉林至會議商務受寗古塔大臣吳公大澂就近踏勘始入琿人言論水道失質余以書辦之乃再渡江察碑址搜雙宁呈明其上憲事乃得正接國之以江河爲界者以船行之道爲定琿人欲過江侵佔妄之甚矣若非李知府之立石爲標彭正郞之公眼來勘幾成虞芮之爭矣中標爲水所蕩下標爲琿人所破乃命工伐石面刻前標之銘粗記議勘顚末而堅之凡後之守土之人相墾而護視之
光緖九年癸未七月 日立
魚允中 記＜85＞