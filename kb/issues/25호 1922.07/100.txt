잡지명	개벽 제25호
발행일	1922년 07월 10일
기사제목	壬戌之秋 七月
필자	李鍾麟
기사형태	문예기타

壬戌之秋 七月
						李鍾麟
今年이 마츰 壬戌年이자 今月이 또한 7月이올시다. 그래서 「壬戌之秋七月 蘇子與客泛舟遊於赤壁之下」라는 것이 聯想됩니다. 그러나 壬戌年 이해가 우리 東洋사람에게는 가장 조치 못한 해운이올시다. 中國 大聖인 孔子가 이해 4月에 돌아가섯습니다. 宗敎 政治 革命 모든 方面으로 朝鮮 4,000年 歷史上 가장 掉尾의 壯을 가진 孫義菴先生이 이해 5月에 돌아가섯습니다. 壬戌年이라는 해가 우리에게 얼마마한 悲哀와 恐怖를 준 해운이온이까. 이제 우리들 中 僅히 20世紀니 新風潮니 하는 等의 標語을 말하는 이들 即 拜歐熱이 方盛한 네들은 今年이 西曆 1222年인 줄은 알아도 우리 朝鮮檀紀 後 第 72朞의 壬戌年인 줄은 아시는 이가 稀少한가 보외다. 이와 反對로 腦숙에 아즉도 慕華熱이 적지 아니한 어른들은 우리 高句麗 蓋蘇文이 唐將 龐孝泰의 百萬大兵을 蛇水上에서 大破하던 壬戌年 高麗 文宗 36年 日本에서 우리에게 遣使來貢하던 壬戌年인 줄은 아는 이가 殆無하고 이 해 이 달은 宋나라 蘇東坡가 赤壁江에서 배 띄우고 놀던 그 해 그 달로만 아는 이가 만습니다. 今日로 보면 拜歐하는 이가 慕華하는 이보다 差勝하다 할지나 제집 譜學은 모로고 남의 집 譜學을 잘한다는 點에서는 兩方이 一般이 아니온이까. 그러나 하도 모르는 것이 만흔 우리들 모를 뿐만 아니라 알랴고도 아니하는 우리들로서는 남에게나마 全然히 모르는 것보다는 낫지 안습니까.
今年 今月 即 壬戌之秋 7月이 蘇東坡의 年月로만 아는 것도 무던함이다마는 旣是 알려하면 一步를 더 나가서 蘇東坡는 如何한 人物이라던가 그 壬戌年이 이 壬戌年까지 몃 해라던가 아울너 그 해 우리 朝鮮에는 무슨 일이 잇섯던 것이라던가를 자세히 아는 것이 조치 안습이까.＜83＞
東坡의 壬戌年은 距今 823年 前 即 宋 英宗 5年 高句麗 36年 그 해가 곳 日本에서 遣使來貢하던 壬戌年이외다. 筆者도 일즉이 慕華班 最末席의 一人이엇습니다. 그래서 東坡의 本傳大略과 밋 우리에게 800年間 印像을 주던 「壬戌之秋七月」 前赤壁賦를 그대로 紹介하야 讀者 大家의 一笑를 買코저 하오며 딸아서 압흐로 壬戌之秋 7月 1日은 朝鮮 開闢雜誌 創刊 第2周年 紀念日이엇던 것을 잇지 마시고 永遠히 紀念하야 주섯스면 하는 希望이 懇切합니다.

東坡本傳畧

蘇軾. 字. 子瞻. 眉山人軾. 幼. 穎悟有識. 比冠. 博通經史. 好賈誼, 陸贄, 莊子書. 宋嘉祐二年. 試禮部. 歐陽修. 置第二. 復以春秋對義. 居第一. 殿試. 中乙科. 後以書見修, 修語梅聖兪曰. 吾當避此人. 出一頭地. 英宗聞其名. 欲以唐故事. 召入翰林知制誥. 宰相韓琦曰 軾遠大器也. 他日自當爲天下用. 要在朝廷培養之. 今驟用之. 則天下之士. 未必以爲然. 適足以累之也. 軾. 聞琦語曰. 公可謂愛人, 以德矣. 王安石. 執政. 欲變科擧. 興學校. 詔兩制三舘議. 軾議上. 神宗. 卽日召對. 軾曰陛下. 天縱文武. 不患不明. 不患不勤. 不患不斷. 但患求治太急. 聽言太廣. 進人太銳. 願鎭以安靜. 待物之來. 然後應之. 帝悚然曰. 朕當熟思之. 安石不悅. 命權開封府推官. 將困之以事. 軾. 決斷精敏. 聲聞益遠. 時. 安石. 創新法. 軾 .上書論之 軾見安石. 贊帝以獨斷, 專任. 因試進士發策. 以晉武平吳. 獨斷而克. 苻堅代晉. 獨斷而亡. 齊桓專任 管仲而覇. 燕噲專任子之而敗. 事同而功異. 爲問. 安石. 滋怒. 使御史謝景溫. 論奏其過. 窮治無所得. (略-원문) 徙知湖州. 時御史. 以諷詩爲訕謗. 逮赴臺獄. 欲置之死. 帝獨憐之. 以黃州團練副使. 安置. 軾築室於東坡. 自號東坡居士. (略-원문) 過金陵見王安石曰, 大兵大獄, 漢唐滅亡之兆, 今西方. 連年用兵. 東南致起大獄. 公獨無一言以救乎. 安石曰. 二事皆惠卿啓之. 安石在外. 安敢言. 安石, 又曰. 人須知行一不義. 殺一不辜. 得天下弗爲. 乃可. 軾戱曰. 今之君子. 爭減半年磨勘. 雖殺人. 亦爲之. (略-원문) 除翰林學士二年. 兼侍讀嘗讀祖宗寶訓. 因及時事. 軾. 歷言今賞罰不明. 善惡無所勸沮. 又黃河. 勢方北流而彊之. 使東夏八. 入鎭戎. 殺掠數萬人. 帥臣不以聞. 每事如此. 恐寢成衰亂之漸. 軾. 鎭宿禁中. 召對便殿. 宣仁后曰. 卿官遽至此乃先帝意也. 先帝每誦卿文章. 必歎曰. 奇才奇才. 但未＜84＞及進用卿耳. 軾. 不覺痛哭失聲. 宣仁后. 與哲宗亦泣左右皆感涕. 已而命坐賜茶. 徹御前金蓮燭. 送歸院 (略-원문) 知杭州時. 杭大旱. 饑疫幷作. 軾. 請減本路上供米又減價糶常平米. 多作饘粥藥劑. 活者甚衆. (略-원문) 再莅杭. 有德於民. 家有畫像, 飮食必祝. 作生祠云. 杭本近海地. 泉醎苦. 居民稀少. 唐刺史李泌. 始引西湖水. 作六井. 白居易. 又浚西湖水. 入漕河. 灌田千頃. 民以殷富. 湖水多葑. 宋廢不治.  葑積爲田水無幾矣. 漕河失利. 六井亦幾廢. 軾見茅山一河. 專受江潮. 鹽橋一河. 專受湖水. 遂浚二河. 以通漕. 復造堰. 以爲蓄洩之限. 以餘力復完六井. 又取葑里. 積湖中. 南北徑三十里爲長堤. 以通行者. 堤成. 植芙蓉楊柳其上. 望之如畫圖杭人. 名爲蘇公堤. 淅江潮. 自海門東來. 勢如雷霆. 而浮山. 峙於江中. 與漁浦諸山. 犬牙相錯. 洄洑激射. 歲敗公私船. 不可勝計. 軾. 議白江上流. 地名石門. 鑿漕河. 自慈浦. 北折抵小嶺. 浚古河. 以避浮山之險. 復言三吳之水. 瀦爲太湖. 太湖之水. 溢爲松江以入海. 慶曆以來. 松江. 築挽路扼塞故. 今三吳多水. 欲鑿挽路爲十橋. 以迅江勢. 俱不果用. 人以爲恨. 尋爲吏部尙書. 及兵部尙書. 又遷禮部尙書. 兼端明殿. 翰林, 侍讀兩學士. 及哲宗親政. 軾. 乞補外. 以兩學士知定州. 定州軍政壞弛. 會春大閱. 軾. 命擧舊典帥常服. 出帳中. 將吏戎服執事. 無敢怠慢者. 定人. 言自韓琦後. 不見此禮至今矣. 紹聖初. 謫知英州. 未至. 貶寧遠軍節度副使惠州安置. 居三年. 又貶瓊山別駕. 居昌化. 昌化古儋耳地. 非人所居. 藥餌皆無有. 初僦官屋. 有司猶謂不可軾. 遂買地築室. 儋人. 運甓畚土助之. 獨與幼子過處. 著書爲樂. 及至徽宗. 徙永州. 赦. 還提玉局觀. 復朝奉郞.
軾自元祐以來. 未嘗以歲課乞遷故. 官至於此. 未幾卒於常州. 年六十六
軾. 與弟轍. 爲文章. 俱師其父. 弱冠. 父子兄弟. 至京師. 一日而名聲赫然. 動於四方. 軾嘗自謂. 作文如行雲流水. 初無定質. 但常行於所當行. 止於所不可不止. 雖軾笑怒罵之辭. 皆可書而誦之. 其軆. 渾涵光芒. 雄視百代. 有文章以來. 蓋亦鮮矣. 其父洵. 晩作易傳. 未究命軾述其志. 軾成易傳. 復作論語說. 後居海南. 作書傳又有東坡等集. 奏議內外制. 知陶詩. 一時文人. 如黃庭堅. 晁補之, 秦觀, 張來, 陳師道. 擧世未之識. 軾待之如朋儔. 未嘗以師賢自予也. 自爲擧子. 至出入侍從. 必以愛君爲本. 挺挺大節. 每爲小人忌惡. 身後猶編名元祐黨. 毁文集刊行者. 高宗卽位. 贈資政殿學士. 以其孫符＜85＞ 爲禮部尙書. 又以其文. 置左右. 讀之. 忘倦親製集贊 (略-원문) 贈太師. 謚文忠. 三子邁, 迨, 過. 俱善爲文.

東坡의 文鈔引

予少謂蘇子瞻之於文. 李白之於詩. 韓信之於兵. 天各縱之以神仙. 軼世之才. 而非世之問學所及者 (略-원문) 要之於漢賈誼. 唐陸贄. 不知其爲何如者. 朱晦菴. 嘗病其文. 不脫縱橫氣習. 盖特其少時. 沾沾自喜或不免耳入哲宗朝. 召爲兩制. 及謫海南以後. 殆古之曠遠遊方之外者已. 然. 其以忠獲罪. 卒不能安於朝廷之上. 豈其才之罪哉 (略-원문)

前赤壁賦
壬戌之秋(宋元豊五年坡年四十七)七月旣望. 蘇子與客. 泛舟遊於赤壁之下. 淸風徐來. 水波不興. 擧酒屬客. 誦明月之詩. 歌窈窕之章. 少焉. 月出於東山之上徘徊於斗牛之間. 白露橫江. 水光接天. 縱一葦之所如凌萬頃之茫然. 浩浩乎如憑虛御風. 而不知其所止. 飄飄乎如遺世獨立. 羽化而登仙. 於是. 飮酒樂甚. 扣舷而歌之. 歌曰桂棹兮蘭檣 擊空明兮溯流光. 渺渺兮余懷望美人兮天一方. 客有吹洞簫者. 倚歌和之. 其聲. 鳴鳴然. 如怨如慕. 如泣如訴 餘音糑糑. 不絶如縷. 舞幽*견之潛蛟. 泣孤舟之婺婦. 蘇子愀然正襟. 危坐而問客曰. 何爲其然也. 客曰. 月明星稀. 鳥鵲南飛. 此非曹孟德之詩乎. 西望夏口. 東望武昌. 山川相繆. 鬱乎蒼蒼. 此非孟德之困於周郞者乎. 方其破荊州. 下江陵順流而東也. 舳艫千里. 旌旗蔽空. 釃酒臨江. 橫槊賦詩. 固一世之雄也. 而今安在哉. 况吾與子. 漁樵於江渚之上. 侶魚鰕而友麋鹿. 駕一葉之扁舟. 擧匏樽以相屬. 寄蜉蝣於天地. 渺蒼海之一粟. 哀吾生之須臾羡長江之無窮. 挾飛仙以遨遊. 抱明月而長終. 知不可乎驟得. 託遺響於悲風. 蘇子曰. 客亦知夫水與月乎. 逝者如斯. 而未嘗往也. 盈虛者如彼. 而卒莫消長也. 盖將自其變者. 而觀之則. 天地. 曾不能以一瞬. 自其不變者. 而觀之則. 物與我. 皆無盡也. 而又何羡乎. 且夫天地之間. 物各有主. 苟非吾之所有. 雖一毫而莫取. 惟江上之淸風. 與山問之明月. 耳得之而爲聲. 目寓之而成色取之無禁. 用之不竭. 是造物者之無盡藏也. 而吾與子之所共樂. 客. 喜而笑. 洗盞更酌. 肴核旣盡. 盃盤狼藉. 相與枕藉乎舟中. 不知東方之旣白. (此賦東坡謫黃州時作也)

夢齋銘
一篇一百有餘字. 人世夢幻. 世人煩惱之根. 一言＜86＞ 道破
法身充滿. 處處皆一. 幻身虛妄. 所至非實. 我觀世人. 生非實中. 以寤爲正. 以寂爲夢. 忽寐所遇. 執窹所遭. 積執成堅. 如丘山高. 着見法身. 寤寐皆非. 知其皆非. 寤寐無虧. 遨遊四方. 齋則不遷. 南北東西. 法身本然.
至人無夢. 或曰高宗. 武王. 孔子. 皆夢佛亦夢. 夢不異覺. 覺不異夢. 夢卽是覺. 覺卽是夢. 此其所以爲無夢也歟.

稼說
曷嘗觀於富人之稼乎. 其田美而其食足而有餘其田美而多則. 可以更休而地力得完. 其食足而有餘則種之常不後時而. 歛之常及其熟故. 富人之稼常美少秕而多實. 久藏而不腐. 今吾十口之家. 而共百畝之田. 寸寸而取之. 日夜而望之. 鋤耰銍艾相尋於其上者. 如魚鱗而地力竭矣. 稼之常不及時而歛之常不待其熟. 此豈能復有美稼哉. 古之人. 其才. 非有以大過今之人也. 其平居. 所以自養而不敢輕用. 以待其成者. 閔閔焉如嬰兒之望長也. 弱者養之至於剛. 虛者養之以至於克. 三十而後仕. 五十而後爵. 信於久屈之中而用於至足之後. 流於旣溢之餘而發於持滿之末. 此古之人所以大過人而今之君子. 所以不及也. 吾少也. 有志於學. 不幸而早得與吾子同年. 吾子之得. 亦不可謂不早也. 吾今雖欲自以爲不足. 而衆且妄推之矣. 嗚呼吾子. 其去此而務學也哉. 博觀而約取. 厚積而薄發. 吾告子止於此矣. 子歸. 過京師而問焉. 有曰轍子由者. 吾弟. 其亦以是語之.

與子由(簡書)
云云. 賓客知其衰懶. 不能與人爲輕重. 見顧漸少殊可自幸. 近者. 擧柳太守一事. 軆面. 極生不免有議論. 吾第大節. 過人. 而小事不輕意. 正如作詩高處. 可以追配古人. 而失意. 或受唾於拙目薄俗. 正好點檢人小疵. 不可不留意也. 吾兄弟. 俱老矣. 當以時自娛此外萬端. 皆不足介懷所謂自娛者. 非世俗之樂者. 但*中廓無一物. 卽天壞之內山川草木虫魚之類. 皆吾作樂事也.

東坡의 逸史

性不忍事. 如食有蠅. 吐出乃己. 夢呑舍利. 蓮燭歸院. 洗兒詩. 願兒愚魯 和陶潛詩. 托晩節 無田食破硯. 食芋. 飮水. 著書 家藏十八羅漢＜87＞像設基供有頌. 客至. 令侍妾朝雲. 取密雲龍茶 移汝州時. 黃犬舞錢塘月下. 偶脫風波地. 猶存鐵石心. 人未放歸江北路. 天敎看盡浙西山 人似秋鴻來有信. 事如春夢了無痕. 三盃酒困忘家事. 萬戶春濃感國恩. 七千里外二毛人. 十八灘頭一粟身. 大夫人曰. 汝爲范滂. 我不爲范滂毋. 棊酒歌. 三不如 畏口. 不畏文 所湏二頃田. 花曾識面. 鳥不知名 灌圃糊口 一字不救飢

臺榭
醉墨堂. 雪堂. 漪瀾堂. 學心堂. 臨皐亭. 黃精圃虛明戶. 塵外亭. 碧落洞. 窈窕龕. 桄榔堂. 載酒堂. 黃茆岡. 蜻頭舫. 磨蝎宮.

酒茶
黃州密酒. 惠州桂酒. 密雲龍茶. 花猪肉. 松黃湯. 脫粟飯. 腨肚餠. 玉糝羹. 撑膓米.

田賦
買燈疏. 杞菊賦. 詠檜詩. 悼雲詩. 射雕手. 水調歌. 換羊詞.

偈句
溪聲卽是廣長舌. 山色豈非淸淨身. 夜來八萬四千偈. 他日如何擧示人.
廬山烟雨浙江潮. 未到千般愁不消. 到得歸來無別事. 廬山烟雨浙江潮.＜88＞
＜83-88＞