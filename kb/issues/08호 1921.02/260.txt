잡지명	개벽 제8호
발행일	
기사제목	慶州古詩
필자	徐四佳
기사형태	시

慶州古詩
						徐四佳
雞林靈異

金雞啁哳樹蒼蒼 九百年來葉盡黃 朴祖開邦傳鵲祖 金王納土似錢王 傷心三姓皆顚蹶 滿目諸陵已廢荒 千古英雄限恨 淡烟衰草更斜陽

半月古城

半月城頭日欲西 遠遊情思轉凄凄 靑浮楊簏雲烟老 黃落始林歲月迷 明活村南雲渺渺 興輪寺北草萋萋 百年坎軻知何用 嬴得樽前醉似泥

瞻星老臺

古臺牢落號瞻星 遺跡依然近月城 地悴天荒年巳久 風摧雨剝勢會傾 孤山落日金仙影 故纍悲秋玉笛聲 三姓千年會一瞥 不敢登睡更傷情

五陵悲吊

徐伐千年王氣鎖 五陵深處吊前朝 馬嘶龍誕曾荒怪 鵲浦鷄林共寂廖 玉帶寶隨金櫃盡 銅駝影接石羊搖 更無齒餠能傳祚 春樹年年語伯勞＜104＞