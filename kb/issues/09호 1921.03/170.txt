잡지명	개벽 제9호
발행일	1921년 03월 01일
기사제목	漢詩
필자	偶丁
기사형태	시

漢詩
						偶丁
殘冬
殘冬餘幾日 風雪滿窓櫺 有室徒生白 無書可殺靑 胸中齊物論 案上度人經 欲語憑誰告 閒呼凍雀廳

歲除
左揷梅花石水仙 當中一臾聳吟肩 歲除自把光陰筭 又在詩中過一年

元旦
暉暉朝旭表元辰 轉覺新年物色新 經歲梅花猶蓓蕾 倚門楊柳自橫陳 *然白雪三間屋 料理東風四海春 未賀賓明先賀我 高堂七十七齡親

春風
春風如貴客 一到便繁華 來掃千山雪 歸留萬國花 有情羅幔捲 無力紙鳶斜 慣送梅消息 孤山處士家

尋春
新年無計慰衰翁 春日尋春小苑中 試向塞梅消息 如今吹到幾番風

梅
正月東風柳未芽 一庭梅影雪橫斜 重他品格緣何事 只爲能開冷處花＜92＞
＜91-92＞