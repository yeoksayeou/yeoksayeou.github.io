잡지명	삼천리 제7권 제9호
발행일	1935년 10월 01일
기사제목	歸烏有詠 三十韻, 壬申舊稿(在鐵原山庄所著)
필자	梧村 薜泰熙
기사형태	시

歸烏有詠 三十韻, 壬申舊稿
						梧村 薜泰熙
乙丑年間入此地 買取阡陌費力孱. 背山臨野築農舍
一村十戶分區寰. 招到無土可畊者 男負女載四方來.
負戴不足衣食需 瓢鼎莫過廢破材. 來居翌朝殆絶火
獨食情難逐亦哀. 胡粟算日計口給 倭布隨身量尺該.
吸煙啖鰕猶不廢 每聽販聲呼爺求 隣家婦童呼我大爺 不寧惟此衣食住 牛畜器具且兼謀. 短翼於蔽非所及 張舞之旣不可收. 人情罕薄所厚處 一村男歸皆服心. 友交信睦行有規 設契相約互助 童蒙書數敎自任 集兒童夜課諸文算術等 策立面社謀公利 立面商店 備設洞契厚私資 設洞契取息 如此未幾洞風美
阿翁喜不自勝之. 不圖天旱連三載 主客興同發瘡夷.
又何所任有不正 面社終是未維持. 阿翁所謀天不助
阿翁所圖人不知. 天不助矣人不諳 阿翁何須自含怨.
辛未半土入殖銀 壬申餘田歸勸司貸金會社 翁不悲喜土有無
祗應牛刀割鷄爲. 割鷄亦張不成了. 牛群與否却自疑.
還京年餘再到庄 去者七戶居者三. 問三問七去動止
祗說求食不說欽. 唯物史觀寧有是 鳥獸不犀一例喩.
翁不以失土爲* 翁可以失人爲吁. 德隣無徵金力界＜94＞
情善奚論勢利中. 安得斯世均民食 使人庶幾效降裏.
八載辛苦成何事 才開荒蕪歸烏有. 最是難忘有一事
園裁圃治傾心久. 任他變匠隨意作 行人應道昜主評
他日後坪草色裡. 願存蘇公擇勝名.

戊辰春自京歸後坪山庄
騎牛深夜之 歷路太遲遲. 約略川聲驗
閭閻犬吠知. 穉孫登母候 老僕向吾馳.
入室開言笑 卽時忘困疲.

己已春於山庄收繭出賣
滿箱銀顆萬千枚 箇箇無非勉苦來. 所當老者宜衣帛 殘債難堪遂賣迴.

見貸農打麥勘稅有感
凍設殘芽稍好登 若令不糶粥還能. 生憎稅吏威如虎 歇後減糧付厚升.

辛未冬在後坪庄
居峽踰旬自不催 習能無憫亦何哉. 閑中玩意皆吾益 靜裏思詩覺茅開. 山夜如年因換秩 村醪似醴却忘盃. 紫門犬吠非他客 知是隣人販炭迴.＜95＞

修慧 花谷 尹益善
點燈黙坐*香烟, 太上晨鍾憾醉眼.
煩惱樹陰磨利鍥, 貪嗔海上艤輕船.
金銀變態紅爐火, 星月隱光白日天.
漸出聲聞緣覺外, 明朱一片露心田.

持戎
願得莊嚴萬善基, 戎船出帆捏槃地.
遠離刻糞求香客, 莫作蒸沙作飯兒.
彼岸漸開嗔雨歇, 迷津稍遠慧風吹.
棹歌閒聽兩三曲, 泛彼穩流不忘危.

不言實行主義 小坡 韓準錫

不言言必中
人不厭其言
出言必顧行
行豈在多言＜96＞
＜94-96＞