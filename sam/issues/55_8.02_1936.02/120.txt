잡지명	삼천리 제8권 제2호
발행일	1936년 02월 01일
기사제목	十一月旬翌答林偶丁來詩
기사형태	시

十一月旬翌答林偶丁來詩
梧村 薛泰熙

乍雪因晴冷滿天, 冬來寒度未看前.
重戶蟄居加攝護, 故人消息亦云然.
曾說所懷無一隔, 每綠同病卽相憐.
依床閉目思何事, ?賴端箋識兩邊.



一書相報起居安, 衰?堪嗟歲色?.
世毛足無傾隻耳, 隣樵應是恥危冠.
詩因境好能飄逸, 病畏風傷更?寒.
別業爲君恐或可, 何庸城市未忘看.

冬至

至今北陸盡天涯, 從此南爲日有華.
稔識履長雙襪獻, 應將添繡一絲斜.
放梅尙要溫山*, 舒柳終期綠萬家.
閉目生生非別道, 落花那裡復開花.

臘月旬三林偶丁來訪相酬

陽長己是得天時, 信識窮廬日漸遲.
楊柳睡眠從此起, 梅花消息問誰知.
相懷故國非無意, 最喜今朝會不期.
强勘?中多少恨, 願將居止任由之.<74>

偶成寄梧村

偶丁

郭門一出脫長安, 獨臥空山歲月蘭.
與世無聞深里巷, 兼年委病懶衣冠.
帶歸鴉色孤村夕, 含落鐘聲古寺寒.
三角舊綠猶未盡, 朝朝暮暮對相看.

訪梧村

未識天寒了幾時, 宿?相伴此遲遲.
心無所係閑中得, 事有同憐老後知.
此會何妨圓一日, 今年祗恐少餘期.
斜陽落落三杯酒 能使吾生任意之.

忍耐

尹益善

願得衆生濟度術 飢無求飽寒苦無
大悲弘誓做心丹 辱不起 瞋讚不歡

險若泰山平地踏 頭戴廣長安忍甲
狗如牢獄樂天觀 추箭妄弓破亦難

精進

萬事成功總在吾 川流不息能穿石
勤行積極有歸趨 海?無停必返珠

利箭難穿堅固鎧 自强直至光明處
眞金多出鍊精爐 障碍山崩通大途

操行
靜觀宋宙道源長 百歲流芳誠所到
生滅人間換古今 一時淫樂禍相尋

處身必向神明眼 於地於天眞不愧
臨事無欺大衆心 若斯然後有餘陰<75>
<74-75>