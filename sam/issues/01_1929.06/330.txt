잡지명	삼천리 제1호
발행일	1929년 06월 12일
기사제목	詩歌
필자	韓龍雲
기사형태	시

聞砧聲
						韓龍雲
聞砧聲
何處砧聲至  滿室自生寒
莫道天衣煖  敦如微骨寒

咏燈影
夜冷窓如水  臥看第二燈
雙光不到處  依舊愧禪僧

贈古友禪話
看盡百花正可愛  從橫芳草踏烟霞
一樹寒梅將不得  其如滿地雪風何

見櫻花有感
昨冬雪如花  今春花如雪
雪花共非眞  如何心欲裂

秋雨
秋雨何蕭瑟  微寒空自驚
有思如飛鶴  隨雲入帝京

咏雁三首
一雁秋聲遠  數星夜色多
燈深獨未宿  O吏問歸家
天涯一雁呌  滿室秋聲長
道破芦月外  有何圓舌相

室中贈別
天下逢未易  室中別亦奇
舊盟猶未冷  莫負黃花期

病室后園
談禪人亦俗  結網我何僧
最憐黃葉落  摯秋原無絶

雪夜
四山圍家雪如海  衾寒如鐵夢如灰
X窓猶有X不得  夜聞鐘聲何處來

(十秋前某處에서) ＜46＞