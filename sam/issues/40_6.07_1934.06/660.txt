잡지명	삼천리 제6권 제7호
발행일	1934년 06월 01일
기사제목	金芙蓉相思詩和答
필자	作者失名
기사형태	시

金芙蓉相思詩和答
						作者失名


別久
恨長

信難寄
思自傷

雖瀝腔血
莫訴哀膓<140>

景物正蕭索
心緖益凄凉

燐閤梅之隱月
感園竹之慠霜

慾對寒燈驚孤枕
悵望空閨夢艶粧

每念離居恨已透骨
欲言往事淚先滿眶

一見輒親情摯而誼篤
三生酬怨日吉兮辰良

簫史曲中, 能致奏女之鳳
韓椽袖裏, 已偸賈氏之香

佳約方深, 佇期百年之縋綣
新情未冶, 詎意一朝之分張<141>

曉月靑天, 誰忍聞, 呌侶之鴻雁
春風綠水, 我羞見, 對浴之鴦鵞

別時易而見時難, 嗟人願之莫遂
好緣去而惡綠來, 恨天定之靡常

行則接手, 坐則交頸, 昔也, 情逾膠漆
晝而忘餐, 夜而廢寢, 今焉 病入膏盲

海舊山盟, 深銘肺中, 膓雖斷而 情難斷
花容月態, 長在眼裏, 人非狂而 心已狂

玉浦難越, 如弱水三千, 盛宴, 已絶於周穆
雉岳遠隔, 若巫山十二, 荒夢, 徒惱於楚襄

軟弱兒女, 雖易牽情, 君能戒期桑中之鄙婦
豪宕丈夫, 或多輕信, 我則效守柱下之貞郞

石爛海枯, 情難忘, 此生此世, 期欲奏偕老之瑟
天長地久, 恨無盡, 何日何時, 能復醉合歡之觸<142>
<140-142>