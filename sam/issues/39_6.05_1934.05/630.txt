잡지명	삼천리 제6권 제5호
발행일	1934년 05월 01일
기사제목	相思
필자	成川名妓 金芙蓉
기사형태	시

相思
						成川名妓 金芙蓉


路遠
信遲

念在彼
身有茲

紗巾有淚
紈扇無期<132>

香閣鍾鳴夜
練亭月上時

倚高枕驚殘夢
望歸雲恨遠離

月待佳期愁屈指
晨開情札泣支頤

容貌憔悴把鏡下淚
歌聲鳴咽令人含悲

掣銀刀斷弱膓非難事
躡珠履送遠眸更多疑

昨不來今不來郞何無情
朝遠望暮遠望妾獨有欺

浿江作平陸后鞭馬騎來否
長林變大海初乘船欲渡之<133>

逢時少別時多人情無人可測
好緣斷惡締懷天意有誰能知

一斷香雲楚臺夜神女之夢在某
數聲良筆秦樓月弄玉之情屬誰

不思自思稍倚牧丹峯可情紅顔老
欲忘難忘强登浮碧樓每傷綠鬢衰

孤處霜閨膓能若雪三生佳約寧有變
獨宿空房淚縱如雨百年芳心猶不移

罷春睡開竹窓迎花柳少年摠是無情客
攪香衣推玉枕送歌舞遊子莫非可憎兒

참고-金芙蓉은 號를 秋水과 하야 260년 전 成川名妓로서 書畵詩賦를 잘 하야 漢詩 문단에 盛名을 날이든 분이다. 더구나 「相思」의 此一篇은 自由詩型을 본떠 그 暢達한 詩想을 마음대로 담은데 더욱 뜻이 깁다. 本誌는 매월 계속하야 이 名妓의 詩歌를 연재코저 하노라.<134>
<132-134>