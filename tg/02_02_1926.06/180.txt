잡지명	동광 제2호
발행일	1926년 06월 01일
기사제목	題蘭花
필자	金吾然
기사형태	시

題蘭花
						金吾然
茸城春水碧於油, 細雨聲中暗自愁. 一別伊人今十載, 偶題香草淚雙流.
(茸城松江故號)

和淅江紹興周茂齋君寄題余舊作蘭花幅二首
同人
鬱憤情投九畹花, 山河萬里隔雲賖. 馮君莫寄傷心句, 夢裡惟聞塞上笳.

同人
腥風血雨漫相侵, 惟有國香曰古今, 霜鍔暫藏深鞘裡, 拈毫故寫楚臣心.

附原韻
周茂齋
遣情還寫墨蘭花, 萬古春風華底賖, 寄語故園莫回首, 河山如此感悲笳.

同人
一卷離騷百感侵, 劫深塵海古猶今, 漫將浣淨毛錐子, 不寫紅顔寫素心.

題蘭遙憶劉君
金吾然
凄切江南雨, 悠悠客恨長. 思君萬里外, 獨自寫幽芳.＜35＞
＜35＞