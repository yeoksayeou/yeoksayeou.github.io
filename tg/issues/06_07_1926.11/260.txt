잡지명	동광 제7호
발행일	1926년 11월 01일
기사제목	古詩(自山詩話)
기사형태	시

古詩
東國地圖 花溪集
半島東方一幅懸 披來壁上摠依然.
星羅碁布州三百 水合山分路數千.
營鎭外環藩菽固 國都中處地形便.
衣冠文物靑丘是 保得金甁萬世傳.＜79＞

又 上同
別有三韓東海東 壁圖荊益古人同.
莫言藤國爲偏小 多少英雄此在中.

不平 李相國集
胡虜猖狂一國愁 汝何爲者作私憂.
尙餘方寸丹心在 從曰懸車豈肯休.

感傷 破閒集
近聞隣國勢將危 拓地開彊在此時.
素髮飄飄霜雪落 丹心耿耿鬼神知.
廉頗能飯非無意 去病辭家亦有爲.
黙黙此懷無處說 每逢樽酒醉如泥.

讀史 四街集
某賢某侫皆公論 流臭流芳兩不欺
爲報主人明眼看 古今得失在人爲.＜80＞
＜79-80＞