잡지명	동광 제6호
발행일	1926년 10월 01일
기사제목	王河秋日書懷
필자	東海水夫
기사형태	시

王河秋日書懷
						東海水夫
一
征馬歸來萬里悠 蕭蕭黃葉獨登樓 鳥聲樹杪夕陽盡 雁影蘆花秋水流 漢上新書空濺血 江南半壁悵回頭 可憐白首迷紅粉 冠冕畵堂亂不收

「二」

長安流血己枯時 多少英雄去後知 此日民情隨黨變 三年國策統群遲 名驥漸蹇非千里 小鳥高飛僅一枝 惟有故人江上在 秋風秋雨證前期

秋日過島山別墅
海上戰雲薄漸消 安公野墅晩逍遙 西風荷葉秋蕭瑟 淡月黃花夜寂寥 經國故人今白髮＜64＞ 繡山小女尙垂髫 門前回首長洲岸 無數雁鴻下碧霄
(島山女公子名繡山)

加拿大雲島寄新民國報 記者耀公
計日星軺帶雪行 蠻荒絶處路還平 蒼蒼島嶼連天合 滾滾河流入海淸 千古艱難惟愛國 一時豪傑盡爭名 高標世外亦無補 底事柴桑餐落英 ＜64＞
＜63-64＞