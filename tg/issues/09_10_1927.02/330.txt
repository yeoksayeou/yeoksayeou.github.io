잡지명	동광 제10호
발행일	1927년 02월 01일
기사제목	秋日登統軍亭 寄故人 2首
필자	文巖
기사형태	시

秋日登統軍亭 寄故人 2首
						文巖
登統軍亭坐 西風拂我顔
野收秋色晩 鳥帶夕陽還
山翁何得見 巖戶亦常關
羡彼長江水 不曾到海難

2
統軍昔日建斯亭 獨上高秋恨轉生
山送四時無限景 江含千代不平聲
蒼鬂己隨黃葉老 塞鴻遙斷夕陽橫
故人心緖今何似 我喜東光一線明＜83＞
＜83＞