잡지명	동광 제37호
발행일	1932년 09월 01일
기사제목	熱韻雪句(贈書中人)
필자	朴錦
기사형태	시

熱韻雪句
						朴錦
君居碧山採薇啜
應知靑松白雲說

雲白白兮心如雪
松靑靑兮志自潔

志自潔而利欲絶
心如雪而表儀烈

表儀凜烈胸湯血
利欲空絶腹冷月

月冷病病卽明哲
血湯赤赤是豪傑

豪傑秉義名不滅
明哲好眞性無缺

眞敎法玄老子閱
義理道憑太公轍

山居淸虛且食蕨
長與靑松白雲結

白雲時或作雷颲
靑松歲晩立大節

男兒唯有此二訣
是効桃李一時悅
＜14＞