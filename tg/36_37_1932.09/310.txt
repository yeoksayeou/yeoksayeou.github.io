잡지명	동광 제37호
발행일	1932년 09월 01일
기사제목	(短篇小說) 「이상한 동무」의 藍本, 施賽傳
기사형태	소설

「여기에 소개하는 施賽傳은 「시시덕은 등을 타고 새침덕은 골을 탄다」는 俗傳을 인격화하야 「시시덕」과 「새침덕」의 본질을 구명만 통쾌한 일대 문장입니다. 간지러운 것, 요절할 것, 통쾌무쌍한 것―우리는 이 중에 인간세태와 인정의 기미를 발견할 수 잇지 않을 하니 이것은 사회풍자와 문필로 유명한 卞光昊(榮晩)씨가 수 년동안을 잇지 않고 고치고 갈고 닥근 일자도 빈틈없는 대작이라 합니다. 씨는 이것을 藍本 삼아 창작소설 「이상한 동무」를 발표하기로 하엿으니 수년간 씨의 침묵은 무엇을 의미하엿으며 과연 그것이 어떠케 표현될 것인가. 본지 次號에 게재될 씨의 역작 「이상한 동무」를 기다려 주십시오.―편집자

施賽傳
施時德. 賽沉德. 俱京人. 其家系皆未詳. 兩人者. 相善也. 遊處多共. 飮食或至以一器. 而其性情. 大相馳也. 其里人之常言曰. 日從西升. 則施生之口閉矣. 又曰. 賽生笑. 則石佛亦笑. 大抵施之爲人. 寬放而無所建藏. 喜浪言壯談. 奇比性喩. 搖頭轉目雖以是大蒙訕僇. 而猶不自止. 賽則終日俛眉觀席而己. 不得已而言. 亦纔道一二句. 其言. 又絶幽細. 幾不可廳. 以故. 人咸便賽之簡靜. 而致厭施之所爲焉. 然人於施. 槪能釋其戒心. 而還甚防賽曰. 此子也一必生事. 且合以論之曰. 比諸適山. 施君循其＜68＞脊者也. 賽君沒於谷者也. 循脊. 人皆見. 沒谷. 吁可畏哉. 兩人. 俱以中身喪配. 固皆以天年傳於外. 而其實. 施妻餓死. 賽妻自投井. 賽易服而微窄. 大憾. 以針密置其妻飯中. 妻呑後悟之. 此井之由來也. 施於凡百. 無所諱. 於針井事. 絶不一口. 爲友也亦自秘其妻死狀. 若深自羞貧然者. 旣皆鰥. 皆欲續娶. 乃共周流城內外. 廣物闕選矣而凡施之所佳. 賽必多方而兩毁沮之. 而自委禽焉. 已復棄之. 如是者. 至於四十餘戶其憤面自殊者. 亦往往有之. 然而兩人者. 無處不共往. 於是. 主上. 爲之震怒. 御營大將. 宵不退食. 邏騎四布. 必欲得此一雙. 而顯戮于大市. 以快民心. 兩人者. 遂無枕首之所矣. 時. 歲比不登. 且童謠曰. 羊狐同行. 羊豪而狐佯. 二八二八. 愼爾坦墻矣又曰高之又高. 終不登天. 下之又下. 終不入泉. 盖騷然矣. 乃用貨而晝藏酒肆之窖中夜行於深山黑林담無人烟之地. 而至此. 雖施君. 則亦不能不舍岡脊而谷是趨. 或自失笑. 驚宿鳥. 而賽低罵曰. 汝狂也. 亦時自微喟曰. 東門之室. 又或曰南村蓮堂. 思有所屬也. 或俱並日不得一食. 遇大虎. 觸盤蛇. 其蹈危犯死者數數. 一夜. 月極明. 共坐岩窟. 語故事. 始相知施以十三歲. 失寡母. 無兄弟. 其母嘗言. 夢仰大松 樹如盖者而有身. 賽則遺腹獨子. 四歲. 母不知所往. 因育於其舅. 舅常罵此子後必凶死異鄕. 賽之開口. 盖以此夜. 爲最多云. 遂轉輾入於關北之一郡. 僦屋以居焉. 郡距京絶遠. 莫有聞知也. 賽故携若干貲. 不同於施之一洗. 至是. 亦垂*矣. 於是. 共捆屢易粟以活. 而施獨多任其勞. 賽則善自向壁爲午睡. 一日. 賽睡起自語曰. 世稱南男北女. 信不誣也. 施抛其藝. 急向問賽曰. 君尙有餘勇. 存婚志乎. 吾頭遽慾加白. 觀世音菩薩. 幸活我也. 賽*曰. 豈謂吾哉. 爲君耳. 施笑曰. 受賜己多. 何敢復有所希. 且今適閑. 願有以卒陳哀曲. 吾嘗從君之後. 得廣觀佳麗矣. 而吾心. 恒以爲皆不如吾前妻者. 非其貌之謂也. 吾前妻. 實賢而無祿. 其中. 有不可以忘之者. 又有足追悲者焉. 則如蓮堂之女. 吾嘗心誠愛之. 不無意焉. 旣而追念舊者. 悲痛不可抑. 雖然. 旣其求之. 不可以遁也. 吾因陷於進退不得之地. 君果察此隱痛與否. 吾固不知. 而幸君其時. 第善爲說詞. 以吾爲屠狗之子. 謂吾有癲癎之疾. 乃拔吾於絆. 而君子娶之. 得至兩便. 此吾. 至今尙德君於無己者也. 然而君亦不永其愛. 旋棄蓮堂. 不特此也. 於他女. 莫不然. 夫君前妻. 於吾前妻. 亦匹耳. 然而君能卒掩君前妻於土中. 而曾不能以三夕. 自安於其後之華凡紋席. 則世謂君凉德. 吾見君亦能思舊矣. 設使吾而娶君之所娶. 寧遂無早＜69＞晩之別. 要其終. 亦君而己矣. 故吾曹. 今日之計. 飮啖而己. 女不可談也. 君將痛懲往愆以救吾不逮. 今又出言若是. 無所可也. 且北地. 其風氣勁越. 不與南並. 苟汙一室女. 吾曹頭直碎矣. 施故多戱論. 至此日. 語頗懇摯. 時及於咽. 賽亦爲色沮. 黙然俯首而己. 婚說遂寢. 一日. 賽獨出. 旋手一*肩. 懷一壺酒而歸. 施驚問從何. 則賽冷然而微反晨曰. 吾曹飮啖而己. 施不復問. 然心怪之矣. 亦共卒 一飽. 會. 隣家有亡銀環事求之無踪. 旣而群疑. 集於新至. 而莫定其一也. 則於是. 兩人者. 同束于官. 官熟視兩人面. 先問賽沉德曰. 爾之爲耶. 賽鞠躬曰. 不然. 吾不爲此也. 然則施時德耶. 施昻然答曰. 然. 我也. 非此友也. 且吾罪. 固不止此. 吾嘗私密屠牛者. 九十餘頭. 汙人妻女者. 三百五十家. 嘗批季父顂. 嘗折一老人脚. 施語至此. 賽在傍囁*而曰. 如是. 則反不信. 時施心中忙亂. 未暇聞此也. 復曰嘗放火七處. 撲殺二十餘人. 投宿逆旅. 必昧爽而遁. 常携毒藥. 遇井必納焉. 亦嘗謀爲不軌. 寫國君之像. 而日以習射于北漢之山中者. 三年有半. 何*環也. 夫日有所不照. 風有所不透. 驢大鳴. 施語至此. 賽切齒曰. 驢則又何事. 施始聞此. 然且續曰. 驢大鳴. 聾者. 以爲驢欠也. 七夫十士之女. 隣里. 且以爲貞婦也. 顯官報其名. 監司請其旌. 世固多有此屬. 官安能盡知吾罪哉. 今日. 天良閃發. 盡承宿殃. 甘受上刑焉而無所怨. 但願葬在千仞岡頭. 以得稍近天光而己. 施身長八尺. 眉目濶大. 聲如鳴鼓. 官爲之茫然者良久. 己而復問賽曰. 施視是耶. 賽始爲慄. 旋定. 直視官面而曰. 餘不敢知. 惟環事則無疑. 官早有所察. 乃猛杖賽而卒執其狀. 下獄焉. 於是. 施知無可如何. 且自悔言之太張. 痛哭而出. 待其友不得. 久乃自歸古里. 而前之追跡之者. 亦旣知其中曲折. 不罪也. 乃始續娶. 有子. 習稍改. 愼從遊. 節言辭. 産亦稍至於潤. 人莫不謂善人終有佑也. 賽在北獄中. 密通囚女. 猶京志也. 猜其他交. 下毒焉. 烈於針矣. 遂及於絞. 而屍棄于谷. 成舅言也.

野史氏曰. 余嘗之南山下. 觀施賽所謂蓮堂者. 堂在蓮池之北. 其搆. 固小. 而亦幽靚絶可愛. 宅廢. 惟此堂存. 而欲想像二百年前二子登遊之風流. 則死藕無言. 悲風徒來. 亦杳然矣. 其時堂王曰妙君. 以十七歲. 嘗拂賽子之枕席者. 略有一旬之久. 後自沉池云. 夫施子. 固不惡. 喜與賽子遊. 要亦有咎. 假使當日. 爲邏騎所得. 寧有玉石哉. 困心歷危. 晩乃有以自盖也. 此具幸耳. 賽子無譏. 今亦其徒不鮮矣.＜70＞
＜68-70＞