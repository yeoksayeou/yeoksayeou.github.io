잡지명	동광 제8호
발행일	1926년 12월 01일
기사제목	古詩
기사형태	시

古詩
(自山詩話)

登壇君臺(淸虛集)
披雲登老石 遙想古皇王
山形一翠色 人事幾興亡

薩水有感(耳溪集)
隋兵百萬化虫沙 淸薩千年起白波
前代興亡空水月 乙支勳業滿山河
華夷尙識三韓大 社稷終須一士多
獨恨往時南節度 男兒雖死睢陽何

琴操 百結先生
新羅最高의 漢字詩니 元天錫人物叢記에서 發見

天兮縱人 天兮窮顯 天兮得君
天兮失君 得非市利 失非在傷
就豈幸幸 去豈幸幸 樂無別樂
得天生兮爲樂

坐夜有感 (牧隱集)
天下紛紛衆口囂 何人能息我民勞
臥看滄海風濤壯 擬掛雲帆萬丈高

逸題 (鶴泉集)
世亂人心破 吾儕力量堅
願將一片石 共補女媧天＜78＞
＜77-78＞