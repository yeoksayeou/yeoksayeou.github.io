잡지명	별건곤 제31호
발행일	1930년 08월 01일
기사제목	海女歌
필자	石北 申光洙
기사형태	시

海女歌
						石北 申光洙
耽羅女兒能善泅, 十歲己學前溪遊.
土俗婚姻重潛女, 父母誇無衣食憂.
我是北人聞不信, 奉使今年南海遊.
城東二月風日喧, 家家兒女出水頭.
一鍬一答一瓢子, 赤身小袴何曾羞.
直下不疑深靑水, 紛紛風葉空中投.
北人駭然南人笑, 挈手相戱橫乘流.
忽學*雛沒無處, 但見瓢子輕輕水上浮.
斯須湧出碧波中, 急引匏繩以腹留.
一時長嘯吐氣息, 其聲悲動水宮幽.
人生爲業何須此, 爾獨貪利絶輕死.
豈不聞陸可農蠶山可採世間極險無如水.
能者深入近百尺, 往往又遭飢蛟食.
自從均役罷日供, 官吏雖云與錢*.
八道進奉走京師, 日幾䭾生乾鰒.
金玉達官庖, 綺羅公子席.
豈知辛苦所從事.
纔經一嚼案已推.
女爾雖樂, 吾自哀.
奈何處人生命累吾口腹, 嗟吾書生海州靑魚, 亦難喫但得朝夕一*足.＜31＞